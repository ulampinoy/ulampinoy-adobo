---
templateKey: blog-post
title: Lechon Manok ala Crock-Pot®
date: 2018-10-29T23:40:01+02:00
description: Napadaling ihanda at napakasarap, kailangan lang ng panahaon
whetter: Kapag may tiyaga, may nilaga (o litson!)
sideNote: Ang pagluluto gamit ang Crock Pot ay ...
sideImage:
coverImage: /images/crock-pot-lechon-manok.jpg
tags:
  - recipe
  - chicken
  - lechon
  - crock pot
---

Iba't-iba ang paraan para mag-litson ng manok—sa uling, oven, turbo-broiler, atbp. Patok na patok sa Pilipinas ang litson manok dahil ito ay instant pero espesyal na ulam. Dahil meron sa halos lahat ng kanto na mabibilihan, bakit ka pa mag-aabla na gawin sa bahay? 

Dito sa España, kung *pollo asado* (o ang lokal na bigkas ay may tunog na 'poyo asaw') ang hanap mo, meron at meron kang matatagpuang malapit sa bahay mo.

Kaya sa maraming bersyon na natikman mo, panahon na para gawin ang sarili mong bersyon. Narito ang isa sa aming beryon ng litson manok! 

Gamit ang Crock-Pot, isang slow-cooker na magpapalambot at magpapalasa sa loob at labas ng manok dahil sa pantay-pantay at tuloy-tuloy na init na ibinigay nito sa dahan-dahan nitong paraan ng pagluluto. Ang resulta ay malambot, makatatas at doubleng linamnam. Ang tekstura ay sa paano naiiba, mahirap ipaliwang kailangan mong matikman!

### Mga Sangkap
* Buong manok (dressed chicken)
* Asin at pamintang durog
* Pimentón dulce (paprika)
* Garlic at onion powder
* Mga aromatikong yerba (albahaca, perejil, oregano, tomilo, romero at cayena)
* Opsyonal: lemon at green onions 

![Mga sangkap ng litson manok](/images/sangkap-litson-manok.jpg)

### Paraan ng pagluluto
Tiyaking wala ng balahibo ang naibiling manok! Iyan ang number one na dapat tiyakin.

1. Sa isang lalagyan gaya ng palanggana, pagsama-samahin ang asin, pamintang durog, paprika, garlic at onion powder, at lahat ng nakatalang yerbas sa itaas.
![Herb rub sa dressed chicken](/images/herb-rub-basic.jpg)

2. Hagurin ang buong manok ng pinaghalu-halong aromatikong sangkap at pampalasa.
![Herb rub sa dressed chicken](/images/manok-herb-rub.jpg)

3. Maglagay ng aluminum foil ring sa ilalim ng Crock-Pot na magsisilbing tuntungan ng manok. Kailangan ito para hindi mababad ng katas ang side ng manok at maiwasang masunog ang likod na bahagi kapag nakasagi ito sa vat.
    * ![Aluminum foil ring](/images/aluminum-ring-crock-pot.jpg)
    * ![Herb-rubbed chicken in Crock-Pot](/images/herbed-rub-whole-chicken-crock-pot.jpg)

4. I-set ang Crock-Pot sa **High** at taymeran ng **3.5 hours** ilagay ng lapat na lapat ang takip. 
![Time set to cook chicken in Crock-Pot](/images/crock-pot-chicken-set-timer.jpg)
**Mahalagang babala:** Huwag na huwag kailanman bubuksan kapag kasalukuyan at lalo na sa kalagitnaan ng pagluluto. Ang na-trap na init kapag sumingaw dahil inangat mo ang takip ay nangangailan ng panahon para maipon uli.
![Chicken recently cooked from slow cooker](/images/chicken-crock-pot-cook-3hrs.jpg)
Hanguin mula sa Crock-pot ang manok makalipas ang cooking time nito. Handa na ito para tapusin sa oven. Gamit ang **Broil — TOP** setting ng horno, ilagay ang manok sa gitnang rack ng oven at lutuin ito para papulahin ang balat nito at ma-lechon sa loob ng hindi lalampas sa 10 minuto.



